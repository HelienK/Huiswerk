<!DOCTYPE html>
<html>

<head>
    <meta charset="utf-8">
    <title>Sassenpoort</title>
    <meta name="description" content="toeristische informatie over de Sassenpoort in Zwolle.">
    <meta name="keywords"
        content="Sassenpoort, Zwolle, toerisme, monument, geschiedenis, bezienswaardigheid, stadspoort ">
    <meta name="author" content="Helien Kasper">
</head>
<body>
    <header>
        <h1>Kom naar de Sassenpoort in Zwolle!</h1>
        <img src=FOTO/1.png alt="logo zwollee" title="logo zwolle" width="200" height="100">
        <br>
        <a href="index.html">Home</a>
        <a href="galerij.html">Galerij</a>
        <a href="info.html">Info</a>
        <hr>
    </header>
        <section>
            <p>
                De Sassenpoort dateert vermoedelijk uit 1409 en is te beschouwen als het voornaamste overblijfsel van de
                middeleeuwse ommuring van Zwolle. De hoge poort met brede doorgang was een binnenpoort en sloot aan de
                landzijde aan op een rondeel en een buitenpoort. De stadspoort is een vierkant bakstenen gebouw met
                hoektorens. Voor de bouw is veel gebruik gemaakt van natuursteen, met name trachiet, tufsteen en
                Bentheimer zandsteen. De twee torens aan de landzijde gaan van rond over in achtzijdig en flankeren een
                mezekouw, een uitbouw met werpgaten in de vloer. Vanuit deze werpgaten kon kokende pek over eventueel
                binnendringende vijanden worden gegoten. De torens aan de stadszijde zijn veelhoekige arkeltorentjes op
                steunberen. (tekst: Monumentenbezit)<br><br>

                De gezichtsbepalende poort is nog de enige overgebleven poort uit de ommuring van de stad. De grote
                omvang van deze stadspoort stond voor de rijkdom van Zwolle in die periode. De poort moest ook zo breed
                zijn, zodat de karren volledig onder de poort konden staan. Na grondige inspectie van de karren werden
                de deuren naar de stad geopend.<br><br>

                De poortwachters hadden naast de taak om de karren te inspecteren ook de taak om alert te zijn op
                uiterlijke kenmerken van bezoekers zoals brandmerken of een afgesneden oor. Deze werden niet toegelaten
                tot de stad!<br><br>

                De Sassenpoort is een binnenpoort. De buitenpoort stond ter hoogte van de Sassenpoorterbrug. Tussen de
                buiten- en binnenpoort was een Rondeel, een ommuurd plein. In 1524 wilde Hertog Karel van Gelre Zwolle
                veroveren. De Zwollenaren bedachten een list! De Hertog werd toegelaten door de buitenpoort. Zodra hij
                het binnenplein betrad werden zowel buiten-als binnenpoort gesloten. Het leger stond buiten de
                buitenpoort en de hertog zat gevangen tussen de twee poorten. Na de belofte dat hij Zwolle verder met
                rust zou laten, mocht hij gaan. Hij heeft zich niet aan zijn woord gehouden, want een maand later was
                hij terug. Hij belegerde Zwolle ruim 4 weken lang maar heeft Zwolle niet weten te veroveren.<br><br>

                Nadat de poort haar belang als verdedigingswerk grotendeels had verloren door de aanleg van de modernere
                vestingwerken, werd ze begin zeventiende eeuw ingericht tot stadsgevangenis. Hiervoor werd de eerste
                verdieping van het gebouw tot cipierwoning vertimmerd. Na het vertrek van de gedetineerden in 1739 werd
                het interieur van de poort grondig gewijzigd om huisvesting te bieden aan minder bedeelde gezinnen.
                Mogelijk werd tegelijkertijd de dakruiter vervangen door een classicistisch koepeltorentje met een
                uurwerk. In de negentiende eeuw gaf de gemeente Zwolle de toren tijdelijk kosteloos in gebruik aan het
                Ministerie van Oorlog als bergruimte en kledingmagazijn van het plaatselijke garnizoen, een functie die
                opnieuw interne veranderingen nodig maakte. In 1893 kocht de Staat de poort en tussen 1894 en 1897 werd
                de poort gerestaureerd en werden de kantelen teruggebracht. De houten klokkentoren werd vervangen door
                de huidige spitse toren. Van 1898 tot 1980 was de Sassenpoort in gebruik bij het Provinciaal
                Rijksarchief in Overijssel.<br><br>

                De Sassenpoort staat in de top 100 van Nederlandse Monumenten en is een zogenaamd Blue Shield monument.
                (in geval van rampspoed van welke aard dan ook wordt de Sassenpoort met voorrang beschermd). De
                Sassenpoort maakt deel uit van de portefeuille van Monumentenbezit. Zie ook tekst onder de foto's.<br><br>

                Tekst: Stichting Exploitatie Sassenpoort / Stichting Monumentenbezit. Foto's: Historisch Centrum
                Overijssel / Jan van de Wetering<br><hr>
            </p>
        </section>
        <iframe width="1200" height="800"
src="https://sassenpoortzwolle.nl/"
title="Website Sassenpoort"
 frameborder="0">
</iframe>
       
    </body>